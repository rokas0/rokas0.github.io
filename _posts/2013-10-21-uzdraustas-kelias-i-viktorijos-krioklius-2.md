---
id: 592
title: Uždraustas kelias į Viktorijos krioklius
date: 2013-10-21T00:00:00+00:00
author: Rokas
layout: post
guid: http://rokaso.com/index.php/1970/01/01/uzdraustas-kelias-i-viktorijos-krioklius-2/
permalink: /2013/10/uzdraustas-kelias-i-viktorijos-krioklius-2/
URL_before_HTML_Import:
  - /var/www/html/test/www.rokaso.com/category/salys/zimbabve/index.html
categories:
  - Kelionių laiškai
  - Travels
  - Uncategorised
tags:
  - Victoria falls
  - Zimbabwe
---

Viktorijos kriokliai yra vienas iš 7 gamtos stebuklų, vienintelis Afrikoje. Jų apžiūrėti atvažiuoja keliautojai iš viso pasaulio. Išvydę juos, būsi tiesiog priblokštas gamtos didybės. Bet tuo neprivalo pasibaigti krioklių tyrinėjimas. Yra neleistinas kelias kaip pamatyti gamtos stebuklą iš arti, jausti jo galią, alsavimą, uždraustą grožį. Tako nerasi savo kelioniu gide, ir nesužinosi iš kelionių vadovo. Paslaptis perduodama iš lūpų į lūpas. Dabar šitą kelią atskleisiu tau.
Kaip ir visi nuotykiai, taip ir šitas prasidės minimaliu pasiruošimu. Prieš žygį būk pasiruošę plaukti toleliau nuo kranto. Kuo lengvesnė apranga, tuo geriau. Plaukimo akiniai pravers. Ar jau pasiruošęs?
Žygis prasidės Zimbabvėje prie iėjimo į Viktorijos krioklių nacionalinį parką. Iš ten pamatysi traukinio bėgius ir takelį. Pradėkite juo eiti. Netoliese būdi policijos pareigūnas, jeigu jis pradės švilpti – ignoruok. Kelionę tęsk. Jeigu eini teisingu keliu, pamatysi ženklą „Trespassers will be prosecuted“ (angl. Peržengėjai bus patraukti baudžiamojon atsakomybėn). Jis čia dėlto, kad palieki Zimbabvės teritoriją ir eini link Zambijos.
Didesnė grėsmė šitame take yra laukiniai gyvūnai. Pamatęs dramblį neišsigąsk ir sustink. Jeigu bėgsi nuo jo – jis vysis. Jeigu bėgsi į jį – jis ginsis. Didžiulis šansas, kad dramblys nepamatęs grėsmės stovinčiame žmoguje tiesiog nueis savais keliais. Jeigu dramblys užlenkė ausis ir nuleido galvą – problema. Jis puls. Nesuklysk manydamas, kad jis lėtas. Deja, bet dramblys gali bėgti (tiksliau sparčiai eiti) iki 25 km/valandą greičiu. Kuo skubiau pasislėpk už medžio, dar geriau – įlipk. Sėkmės. Drambliai bent jau praneš apie puolimą, o Afrikinis Buivolas iškarto bėgs į tave. Jeigu esate keliese, geriausia bėgti į skirtingas puses.
Praėjus miškelį ir pasiekus upės skardį, leiskis žemyn akmeniniais laipteliais, kuriuos naudoja pasieniečiai. Toliau sekite takelį į kairę. Kai pasibaigs horizontalios uolos ir liks tik vertikalios, tai prasidės plaukimo dalis. Ištirk upės srovę. Teks plaukti prieš ją. Jeigu srovė tave pagaus, nuneš į už keliasdešimt metrų esanti krioklelį. Net jeigu jį išgyvensi, bus dar keliolika panašių upės tėkmėje. Upės atkarpoje negyvena krokodilai tik didelės tigrinės žuvys, kurios dažniausiai nepuola žmonių. Kai vėl pasieksite vertikalias uolas pradėk jomis lipti ir už kampo pamatysi vieną iš nuostabiausių gamtos kūrinių – Viktorijos krioklius. Palipk kiek aukščiau, kad pasislėptum nuo smalsuolių žiūrinčių iš Zambijos pusės.

Jau gali mėgautis šituo uždraustu vaisiu. Skanaus.

{% include imgs.html src='2017/02/01KriokliaiiC5A1virC5A1aus.jpg' %}
{% include imgs.html src='2017/02/02KriokliaiiC5A1virC5A1aus.jpg' %}
{% include imgs.html src='2017/02/03KriokliaisaulC497lydC5BEiometu.jpg' %}
{% include imgs.html src='2017/02/04UC5BEdraustojivieta.jpg' %}
{% include imgs.html src='2017/02/05KeliasC5BEemyn.jpg' %}
{% include imgs.html src='2017/02/06TakelispagalupC499.jpg' %}
{% include imgs.html src='2017/02/07Keliasuolomisirupe.jpg' %}
{% include imgs.html src='2017/02/08Teksplaukti.jpg' %}
{% include imgs.html src='2017/02/09Tikslaspasiektas.jpg' %}
{% include imgs.html src='2017/02/10Explore.Dream_.Discover.jpg' %}
{% include imgs.html src='2017/02/11GroC5BEintisuC5BEdraustuvaizdu.jpg' %}

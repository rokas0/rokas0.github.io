---
id: 1732
title: 'Spaudoje: Išpildė svajonę: keliaus senojo Dakaro ralio keliu'
date: 2017-03-01T18:20:17+00:00
author: Rokas
layout: post
guid: http://rokaso.com/?p=1732
permalink: /2017/03/spaudoje-ispilde-svajone-keliaus-senojo-dakaro-ralio-keliu/
image: /wp-content/uploads/2017/03/ready-steady-golf-2-1.jpg
categories:
  - Mali
  - Mauritania
  - Morocco
  - Western Sahara
---
<div dir="ltr" style="text-align: left;" trbidi="on">
  Tuo metu, kai pastarąsias dvi savaites žiniasklaidos priemonių eterį okupavo Dakaro ralio naujienos iš Pietų Amerikos, trys panevėžiečiai baigė ruoštis žygiui tikrojo Dakaro ralio maršrutu Afrikoje.</p> 
  
  <div class="separator" style="clear: both; text-align: center;">
    <a href="https://2.bp.blogspot.com/-_fVYH44ffOg/WLBLY4zPBqI/AAAAAAABL4c/dqbGNPmLMf4w5IMO__CG0KT8-RSZz6WIACEw/s1600/ready-steady-golf-2%2B%25281%2529.jpg" imageanchor="1" style="margin-left: 1em; margin-right: 1em;"><img border="0" height="234" src="https://2.bp.blogspot.com/-_fVYH44ffOg/WLBLY4zPBqI/AAAAAAABL4c/dqbGNPmLMf4w5IMO__CG0KT8-RSZz6WIACEw/s320/ready-steady-golf-2%2B%25281%2529.jpg" width="320" /></a>
  </div>
  
  <p>
    <b>Sėkmingai pasiekė Vengriją</b>
  </p>
  
  <p>
    Laurynas Deveikis, Osvaldas Rokas, Justinas Leika pirmadienį vakare susikrovė svarbiausius daiktus į paruoštą žygiui „VW Golf II&#8221; ir iš Panevėžio pajudėjo link Vengrijos sostinės Budapešto. Čia sausio 15-ąją startuos didžiausias pasaulyje mėgėjų ralis „Budapeštas &#8211; Bamakas&#8221;, vykstantis senojo ralio Paryžius-Dakaras maršrutu.
  </p>
  
  <p>
    Trečiadienį ryte vaikinai informavo apie sėkmingą, sklandžią 24-ių valandų kelionę į Vengrijos sostinę, komanda vakar dalyvavo renginio spaudos konferencijoje.
  </p>
  
  <p>
    Kai Dakaro ralis, iššigandęs iššūkių Afrikoje, persikėlė į nuobodžią ir civilizuotą Pietų Ameriką, Budapešto-Bamako ralis pasiliko Afrikoje ir jau vyksta 11-ąjį kartą. 16 dienų, 14 etapų ir 8784 kilometrai, vidutiniškai ralio dalyviams per dieną teks įveikti po 549 km.
  </p>
  
  <div class="separator" style="clear: both; text-align: center;">
    <a href="https://1.bp.blogspot.com/-bgSu5xqRBXc/WLBLY0YUSsI/AAAAAAABL4U/nqESqtGutXUDFBfkkLnfPZCnSPpArOmegCEw/s1600/ralio-dalyviai-ir-Golf.jpg" imageanchor="1" style="margin-left: 1em; margin-right: 1em;"><img border="0" height="240" src="https://1.bp.blogspot.com/-bgSu5xqRBXc/WLBLY0YUSsI/AAAAAAABL4U/nqESqtGutXUDFBfkkLnfPZCnSPpArOmegCEw/s320/ralio-dalyviai-ir-Golf.jpg" width="320" /></a>
  </div>
  
  <p>
    Maršrutas drieksis per Vengriją, Austriją, Italiją, Prancūziją, Ispaniją. Jau Maroke dalyviai persikels per kalnus, pateks į didžiausią pasaulyje Saharos dykumą, čia jau musulmonų valdomas kraštas.
  </p>
  
  <p>
    Jeigu Marokas yra gana gausiai lankoma turistinė valstybė, tai kaimyninė Mauritanija retai kada įtraukiama į turistų kelionių sąrašą: yra tikimybė susidurti su nevaldomos „Al-Qaeda&#8221; grupuotės nariais.
  </p>
  
  <p>
    „Ralio maršrutas drieksis per smėlio dykumas, apie jas taip ilgai svajojome nuo Dakaro laikų. Įveikus jas, atsidursime Malyje, kuris, deja, vėl pradėjo mirgėti laikraščių antraštėse po teroristinių išpuolių. Malio sostineje Bamake mūsų laukia finišas&#8221;, &#8211; prieš kelionę kalbėjo komandos „Ready Steady Golf&#8221; narys J. Leika.
  </p>
  
  <div class="separator" style="clear: both; text-align: center;">
    <a href="https://1.bp.blogspot.com/-5heO0Tges6M/WLBLY1BiU9I/AAAAAAABL4Y/XTIV2Fiw_Uwq9W5Z-6xI3oFN1c-ryrpcQCEw/s1600/ready-steady-golf-3.jpg" imageanchor="1" style="margin-left: 1em; margin-right: 1em;"><img border="0" height="320" src="https://1.bp.blogspot.com/-5heO0Tges6M/WLBLY1BiU9I/AAAAAAABL4Y/XTIV2Fiw_Uwq9W5Z-6xI3oFN1c-ryrpcQCEw/s320/ready-steady-golf-3.jpg" width="311" /></a>
  </div>
  
  <p>
    Automobiliams ir dalyviams nėra jokių apribojimų, patys ekipažai gali planuoti savo optimalų maršrutą. Laikas svarbus lektynių įskaitos dalyviams, o taškai skiriami už įveiktus etapus. Komandos gali dalyvauti lenktynių arba turistų įskaitoje.
  </p>
  
  <p>
    Panevėžiečių galvose jau seniai kirbėjo idėja dalyvauti automobilių ralyje, o sprendimas priimtas praėjusių metų spalį.
  </p>
  
  <p>
    „Visi buvome klasiokais pradinėje mokykloje, kartu žaisdavome smėlio dėžėje, susirinkę stebėdavome tuo metu dar Afrikoje vykusį ralį Paryžius-Dakaras ir svajodavome bent kartą pabūti lenktynininkais.
  </p>
  
  <p>
    Tamsų ir lietingą spalio vakarą susirašėme. Svarstėme, kaip gerai būtų žiemą praleisti ten kur šilta. Ir štai Osvaldas pasiūlė sudalyvauti šiame ralyje&#8221;, &#8211; prieš maždaug keturis mėnesius kilusią idėją prisiminė J. Leika.
  </p>
  
  <p>
    Panevėžiečiai važiuos „istorinių&#8221; automobilių klasėje, todėl nebus įsprausti į laiko rėmus. „Mūsų tikslas &#8211; stipriai neatsilikti nuo lėčiausių ir finišuoti&#8221;, &#8211; šypsojosi J. Leika.
  </p>
  
  <p>
    <b>Besiruošiant buvo ir bemiegių naktų</b>
  </p>
  
  <p>
    „Land Rover&#8221;, „Mitsubishi Pajero&#8221;, „Nissan Patrol&#8221;, „Toyota Land Cruiser&#8221; ar „Toyota Hillux&#8221; &#8211; tai tik keli būsimo ralio dalyvių neprastos komplektacijos džipai, kuriais komandos keliaus link Bamako.
  </p>
  
  <p>
    O štai panevėžiečių komanda žygiui pasirinko laiko patikrintą, dyzelinį, 4 bėgių greičių dėže aprūpintą 1991-ųjų metų „VW Golf II&#8221;, nupirktą už 330 eurų iš Lietuvos provincijoje gyvenančio senyvo amžiaus piliečio. „Įvertinus garsus, sklindančius iš variklio supratau, kad su tokia pagrindinio techninio mazgo būkle iš gimtinės neišvažiuosime, todėl pradėjau paruošiamųjų darbų maratoną&#8221;, &#8211; kalbėjo J. Leika.
  </p>
  
  <div class="separator" style="clear: both; text-align: center;">
    <a href="https://2.bp.blogspot.com/-KVzXeoFvXbc/WLBLZKkFvgI/AAAAAAABL4g/VUfxiZ4EyuQ63cNrkjsONhhW-Toh8ETAwCLcB/s1600/ready-steady-golf.jpg" imageanchor="1" style="margin-left: 1em; margin-right: 1em;"><img border="0" height="240" src="https://2.bp.blogspot.com/-KVzXeoFvXbc/WLBLZKkFvgI/AAAAAAABL4g/VUfxiZ4EyuQ63cNrkjsONhhW-Toh8ETAwCLcB/s320/ready-steady-golf.jpg" width="320" /></a>
  </div>
  
  <p>
    Atlikus išsamią automobilio patikrą, trūkumams surašyti neužteko vieno A4 formato lapo. „Darbus pradėjome nuo svarbiausios automobilio dalies &#8211; jo širdies. Nukelta ir nušlifuota variklio galva, įvertinta stūmoklių būklė, pakeista variklio galvos tarpinė, įsuktos naujos pakaitinimo žvakės, uždėtas naujas pagrindinis skirstomasis diržas, restauruotas starteris, atnaujintas generatorius, taip pat atliktas tepalų, filtrų keitimas.
  </p>
  
  <p>
    Variklio remontas truko apie mėnesį, po kelias valandas skiriant po darbo arba naktimis, kai nesimiega&#8221;, &#8211; kalbėjo J. Leika. „Negaliu nepaminėti mechanikų Aurimo Masiliūno ir Gedimino Abramavičiaus, be kurių įdėto darbo pasiruošimo etape dalyvavimas būtų tapęs sunkiai įmanomu&#8221;, &#8211; pridūrė Justinas.
  </p>
  
  <p>
    Komanda pritaisė papildomus žibintus, pasirūpino atsarginėmis būtiniausiomis detalėmis &#8211; oro filtrais, atsarginiais ratais, įvairiomis žarnelėmis.
  </p>
  
  <p>
    „Prasidėjus lenktynėms mechanikais būsime patys, konsultuosimės telefonu su mūsų profesionalais mechanikais. Žadėjo pagelbėti. Nebijome jokių pavojų ir tikime laiko patikrinto „Golfo&#8221; patikimumu!&#8221;, &#8211; optimistiškai nusiteikęs prieš kelionę kalbėjo Justinas. Komandos naujienos bus skelbiamos jos interneto svetainėje readysteadygolf.lt bei ekipos „Facebuko&#8221; paskyroje.
  </p>
  
  <p>
    Koks likimas laukia „VW Golf II&#8221; automobilio, dar komanda atsakyti negali, greičiausiai jį paaukos labdarai, o trijulė iš Afrikos grįš lėktuvu.
  </p>
  
  <p>
    Linas JOCIUS
  </p>
  
  <p>
    „Ready Steady Golf&#8221; nuotr.
  </p>
  
  <p>
    Nukopijuota is&nbsp;<a href="https://www.naujienos.lt/leidinys/sekunde/ispilde-svajone-keliaus-senojo-dakaro-ralio-keliu/">https://www.naujienos.lt/leidinys/sekunde/ispilde-svajone-keliaus-senojo-dakaro-ralio-keliu/&nbsp;</a></div>

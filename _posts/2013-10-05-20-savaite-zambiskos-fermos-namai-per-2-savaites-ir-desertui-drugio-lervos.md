---
id: 1435
title: 20 savaitė. Zambiškos fermos, namai per 2 savaites ir desertui drugio lervos
date: 2013-10-05T18:12:28+00:00
author: Rokas
layout: post
guid: http://rokaso.com/?p=1435
permalink: /2013/10/20-savaite-zambiskos-fermos-namai-per-2-savaites-ir-desertui-drugio-lervos/
image: 2013/10/IMG_7600-Edit.jpg
categories:
  - Kelionių laiškai
  - Travels
  - Uncategorised
tags:
  - Zambia
---

Antradienį pradėjau tranzuoti. Kaip ir visoje Afrikoje, taip ir čia lengva rasti mašina. Pirmasis sustojo baltaodis PietųAfrikietis. Jis čia 16 metų ir turi didelę fermą. Po pusdieni trukusios kelionės, ir jau pradėjus tempti, jis pakvietė į svečius. Namai įspūdingai dideli, bet gyvena dviese su žmona. Visą kitą dieną skyriau fermos apžiūrėjimui ir žinių apie agrikulturą kaupimui. Derlius čia nuimamas 2 kartus per metus. Per lietingajį sezoną gaunasi natūraliai, o per sausajį reikia laistyti. Vien vandens pompavimui iš upės ant elektros išleidžia iki 20000Lt per mėnesį. Vandens šaltinis dirbtinis. Jis buvo sukurtas užtvenkus upelį, ir susidarė dideli ežerą primenanti bala. Fermeris turi naują kombainą, bet jo neleidžia juodaodžiams vairuoti, todėl pasisamdė baltaodį Pietų Afrikietį.  
Toliau tranzavau ir kitą vakarą praleidau ir nakvojau tradicinėje Zambiškoje fermoje. Tai paprasčiausiai vienkiemis, kuriame gyvena gausi šeima. Jie sėja, ir ima derlių tik rankomis. Neturi net gyvulių. Užaugina per metus tik 1 toną, kurios pusę parduoda, o kita pusė suvalgo. Palyginus su Pietų Afrikiečių ferma, kurie iš hektaro gauna po 9 tonas, o iš viso 630 hektarus turi.  
Pagaliau pasiekiau kaimelį, kuriame turėjau kontaktus pažįstamų, kur galėjau apsistoti. Kaimelis toks mažas kad paklausus antro žmogaus kur gyvena Chintu šeima, tai jis jai priklausė ir jau keleta dienų laukė. Apvedžiojo mane po Matumbo miestelį, aprodė draugams.  
Kita dieną turėjau ekskursiją apie apylinkes. Zambijoje žmonės gyvenantis už miesto ribų viską namų statybai pasigamina patys. Plytų gamyba paprasta. Iškasa kieme esanti molį, sudeda į formas, ir kartais išdega jas sukurdami laužą apačioje. Stogą iš šiaudų daro. Netgi gamtinius dažus randa miške. Eilinį namą užtrunka pastatyti tik 1-2 savaites. Maisto pramonėje viskas taip pat rankomis. Žemės riešutus patys gliaudo. Netgi grūdus traiško trindami akmenį į akmenį. Atrodo kad senovės lietuviai galėtų juos išmokyti kaip vėjo malūnus daryti ar pakinkyti gyvulius.

Zambijoje kur tik pažiūrėsi išdegusi žolė. Kodėl? Nes tada krūmuose nesislėps gyvatės ir bus saugu eiti. Tada bus galima rinkti drugio lervas nuo medžių ir poto šeima turės skanėstų . Teko ragauti šito deserto kepto aliejuje.

{% include imgs.html src='2013/10/IMG_7388-Edit.jpg' %}
{% include imgs.html src='2013/10/IMG_7411-Edit.jpg' %}
{% include imgs.html src='2013/10/IMG_7439-Edit.jpg' %}
{% include imgs.html src='2013/10/IMG_7445-Edit.jpg' %}
{% include imgs.html src='2013/10/IMG_7454-Edit.jpg' %}
{% include imgs.html src='2013/10/IMG_7485-Edit.jpg' %}
{% include imgs.html src='2013/10/IMG_7489-Edit.jpg' %}
{% include imgs.html src='2013/10/IMG_7520-Edit.jpg' %}
{% include imgs.html src='2013/10/IMG_7524-Edit.jpg' %}
{% include imgs.html src='2013/10/IMG_7549-Edit.jpg' %}
{% include imgs.html src='2013/10/IMG_7575-Edit.jpg' %}
{% include imgs.html src='2013/10/IMG_7576-Edit.jpg' %}
{% include imgs.html src='2013/10/IMG_7600-Edit.jpg' %}

---
id: 1019
title: Kaip neskausmingai pramokti užsienio kalbą?
date: 2014-09-15T15:30:53+00:00
author: Rokas
layout: post
guid: http://www.rokaso.com/?p=835
permalink: /2014/09/kaip-neskausmingai-pramokti-uzsienio-kalba-4/
categories:
  - Kelionių laiškai
  - Travels
  - Uncategorised
tags:
  - Languages
---
„Kai nori valgyti, greitai kalbą išmoksti“ pasakė brolis Armandas pasisėmęs įspūdžių iš keliauninkų. Paprastesnių pavyzdžių toli ieškoti nereikia. Tikriausiai visi turime pažįstamu, kurių per 12 metų mokykloje angliškai suregzti pasakojimo niekas neišmokė, o išvažiavę į Londoną pragydo tarsi lakštingalos skraidančios debesyse. Paprastas – gyvenimas priverčia, o tada ir motyvacija didesnė. Dabar praktišku patarimų, kaip galime kalbos mokymąsi dar paspartinti, papasakosiu kaip išmokau rusiškai per keleta mėnesių.

**Kodėl reikia kalbos?**

Svarbiausias dalykas yra motyvacija, atsakymas į tą paprastą klausimą „Kodėl?“. Gal tai jums suteiks didesnį atlyginimą? Gal pagerins gyvenimo kokybė? O gal tiesiog pažinsite geriau svetimą kultūrą? Gal rasite bendrą kalbą su kolega (tiesiogine ir netiesiogine prasme)? Gal geriau pažinsite save ir žmogaus galimybes? O gal leis Meksikoje pasiderėti dėl vaisių kainos? Ar tranzuoti Rusijoje ten, kur keliai tik statomi? Dabar (o ne už 5 minučių) pasiimkite lapelį ir atsakykite į klausimą „Kodėl man reikia tos kalbos“, o po to kitoje pastraipoje sužinokite, nuo ko pradėti.

**Audio knygos             ** 

Išmokti kalbos pagrindus efektyviausias būdas yra audio pamokėlės. Ir nesvarbu, ką veikiate, ar sėdite kambaryje, ar stovite mašinų kamštyje, ar bėgiojate, ar laukiate eilėje parduotuvėje, visados galite klausytis ir mintyse kartoti naujas frazes.

Asmeniškai efektyviausia programa &#8211; Pimsleur. Tai pamokėlės po 30 minučių, per kurias kartas nuo karto sustabdai įrašą, pagalvoji ir toliau klausaisi. Programa vis kartoja žodžius, naudoja skirtinguose temose, sakiniuose, kad įsimintum geriau žodžius. Kartais pasirodo, kad per lėtai mokaisi, bet visa tai skirta tavo pasitikėjimui savimi toje kalboje sukurti.

Yra ir kiek greitesnių programų, pavyzdžiui kaip „Michel Thomas metodas“. Joje žodžiai automatiškai asociuojami su vaizdiniais, kas padeda daug geriau įsiminti. Taip pat gramatika paaiškinama. Bet programoje didelis minusas, kad naudojamu žodžių iškarto nepanaudosi kalboje keliaudamas.

**Atminties metodikos**

Dominykas Obrienas (Dominic O&#8217;Brien) pateko į Gineso pasaulio rekordų knygą kaip žmogus įsiminęs 2808 kortų seką į ją pažiūrėjęs tik kartą.Kaip žmogus gali turėti tokią atmintį? Atsakymą savo knygose išdėstė pats atminties rekordininkas.Tai vaizduotė, asociacija ir kartojimas.

Vaizduotės ir asociacijos naudojimas. Idėja yra, kad asocijuoti (sujungti) žodį su kitu panašiu žodžiu ir visa tai įsivaizduoti. Kuo juokingesnis, netikėtinesnis vaizdinys, tuo geriau įsimena. Pavyzdžiui, rusiškas žodis путь (put (lietuviškai būtu kelias)) galime asocijuoti su žmogaus pavarde Putinas. O poto įsivaizduoti Putiną einanti keliu prie Jūsų namų. Tikrai ryškus vaizdinys, taip? Kitas pavizdys, rusiškai braškė yra клубника (klubnika), galima įsivaizduoti braškes šokančias klube, nes žodis „klubnika“ panašus į žodį „klubas“. O kita kartą pagalvojus apie braškes, prisiminsi, kad jos buvo klube, ir tada atsiminsi žodį клубника (klubnika).

Paskutinis žingsnis yra kartojimas. Geriausias variantas būtų pakartoti po 1 minutės, kita diena, kita savaitę, už mėnesio ir po to už pusės metų.

Dar vienas akmuo į tradicinę mokyklą. Ten niekas nemoko, kaip reikia mokytis. O naudojantis pono Obrieno metodu galima išmokti į dieną iki 200 žodžių. Universiteto laikais mokindamasis daniškai, aš dažniausiai laikydavausi 50 žodžių per diena politikos, ir man tai užtrukdavo 30 minučių per diena. Didžiausią laiko dalį užimdavo naujų žodžių paieška. Keliaudamas po Rusija dažniausiai laikausi 70 žodžių per savaitę programos. Keletos mėnesių bėgyje tai duoda solidų bagažą žodžių. Norint susikalbėti reikia mokėti bent 500 žodžių, o pasiekti laisvumo lygį apie 1500 – 2000 žodžių.

**Bet aš neturiu laiko!**

Laiko valdymas yra jau atskira plati tema, todėl dabar papasakosiu tik praktiškus patarimus mokantis žodžius.

Pirma, (pasikartosiu, nes labai svarbu) visados turėkite audio grotuvą su savimi. Įsirašykite audio knygas į ją. Ir kai turėsite atliekama minutę (pavyzdžiui laukdami autobuso, stovėdami eilėje ar mašinų spūstyje, eidami gatvėje) pasileiskite audio programą ir mintyse (geriau žodžiu butų, bet jeigu aplinkybės neleidžia tada mintyse geriau negu išviso nedaryti) atsakinėkite į klausimus.

Antra, susirašykite savaitės žodžius ant tų geltonų lipnių popieriukų. Vienoje pusėje žodis, kitoje vertimas. Ir laisvą minutę pavartykite, pasikartokite. O sunkesnius žodžius išsiplėškite ir kartokite tik juos. Visados vienoje kišenėje laikau lapelius su žodžiais. (Atsargiai! Ilgapirščiai gali pagalvoti, kad kišenėje pinigai. Afrikos valstybėje Zambijoje kišenvagiai ištraukė iš mano galinės kišenės lapelius, bet pamatė, kad ne pinigai, gražino)

**Kaip gi aš išmokau rusiškai?** 

  1. Perklausiau visas 90 pamokų iš Pimsleur. Tai man suteikė labai gerą bazę uždavinėt klausimus kelionėje.
  2. Išvažiavau į rusiškai kalbančias šalis. Tada galėdavau užduoti klausimą, bet žodžius, kad suprasčiau atsakymus bandžius atspėti iš kūno kalbos. Kartais būdavo paprasta, žmonės sąmoniškai ar nesąmoniškai sukryžiuodavo pirštus sakydami sankryžą. Kartais ir būdavo klaidų, pavyzdžiui, kai sakydavo “Most“, galvodavau kad tai kilę iš lietuviško žodžio mostas, ir reiškia, posūkis. Bet laikui einant išaiškėjo, kad reiškia „tiltą“
  3. Tranzuoti. Tada su žmogumi kalbi įvairesnėmis temomis. Jeigu ko nesuprantu, dažniausiai pasiklausiu, kad paaiškintu tą žodį arba pasakytu sinonimų. Geriausiai užsirašyti išmokta žodį ir po to klausytis, kai jis bus panaudotas kitoje situacijoje.
  4. Užsiregistravau [www.stickk.com](http://www.stickk.com) puslapyje ir užsibrėžiau labai mažą tikslą, kuris per ilgą laiką prives prie didelių rezultatų. Tai yra išmokti per savaitę po 70 žodžių. Puslapis veikia taip, kad užsibrėžęs tikslą padedi pinigus iš kreditinės kortelės kaip užstatą. Pats pasirenki sumą (kad būtų skaudžiau suma turėtu būti bentjau 15% nuo Jūsų menesinės algos po mokesčių) ir tada pinigai butų paaukojami taip vadinamai anti-labdarai. T.y. tokiai organizacijai su kurios nuomone visiškai nesutinki. Pvz “Americans for life” tai kovotojai už abortų uždraudimą, arba galima paaukoti nemėgstamam futbolo klubui. Trumpai pasirinkti tokia organizacija, kur geriau išmestum pinigus, negu jiems duotum.
  5. Portale „Couchsurfing.org“ susirandi vietinių žmonių gyvenančiu ten ir pagyveni keleta dienų kartu, ir visa dieną kalbi tik ta kalba.

Ką gi, tik tiek. Išmoksti žodžius, kur juos naudoti, ir supranti. Ir pats pats svarbiausias dalykas, ko mokykloje neįmanoma išmokyti, tai pasitikėjimas savimi toje kalboje bendraujant su gimtakalbiais!

**Išvada**

Pekinas, Kinija. Atėjau nurodyti laiku į viešbutį, kur po truputi rinkosi keliautojai ekskursijai į Šiaurės Korėja. Buvo gal trisdešimt žmonių. Visi pažindinosi užduodami klausimus kaip: „iš kur tu?“, „ką veiki gyvenime?“, „kur keliavai?“ ir kitus paprastus klausimus. Viduryje sėdėjo, bet nebendravo vienas žmogus, iš pažiūros rusas, po to pasitikslinau ir neklydau. Ir kaip jo akys nušvito, pats iš nustebimo pasakė „jau ketvirtas mėnesis keliauju po Azija, ir nieko negirdėjau šnekant rusiškai“. O jis angliškai tik pačius pagrindus moka. Visa tai apibendrinus galima prisiminti Nelsono Mandelos citatą „jeigu kalbi kalba, kurią aš moku, kalbi su mano smegenimis, o jeigu mano gimtąją kalba, kalbi su mano širdimi“.
